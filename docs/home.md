---
title: Tervetuloa
sidebar_position: -1
slug: /
---

# Tervetuloa!

Jotta sormi ei menisi missään vaiheessa suuhun, niin olemme tehneet kaiken kattavat ohjeet softan käyttöä varten.

Tervetuloa NoCFOn ohjeiden ja dokumentaatioiden pariin. Löydät täältä ohjeet palvelun käyttöön, kirjanpidon tekemiseen palvelussa, mallitapahtumia omien kirjausten tekemisen tueksi sekä hyödyllisiä linkkejä ja ohjeita lisätietojen löytämiseksi.

Koko ohjelma ja myös tämä dokumentti on tehty sitä varten, että sinä voisit onnistua kirjanpidon tekemisessä. Kun luet tarkasti ohjeet sekä katsot ohjevideot, niin kirjanpito kyllä onnistuu. Ja mikäli kirjanpito ei onnistu etkä ole varma mitä teet, niin voit aina kysyä neuvoa meiltä.

## Mitä seuraavaksi?

- Istu alas, ota hyvä asento ja jatka lukemista, jos haluat oppia palvelun ja kirjanpidon tehokäyttäjäksi.
- Tuleeko heti jotain kysyttävää tai kommentoitavaa? Laita meille viestiä info@nocfo.fi tai laita viestiä suoraan palvelun kautta.
- Kaipaatko mallia kirjausten tekemiseen? Katso mallitapahtumamme, joista saatat löytää apua ongelmaasi.
- Oletko jo hardcore kirjanpitäjä ja tiedät lähes kaikesta kaiken, mutta silti aina ajoittain joku asia unohtuu? Katso lisämateriaalit, johon olemme keränneet hyödyllisiä linkkejä ja dokumentteja tukemaan kirjanpidon tekemistä.

## Ohjeita ohjeisiin

Olemme pyrkineet rakentamaan ohjeet niin, että ne olisivat mahdollisimman selkeät ja helposti tavoitettavissa. Ohjeet koostuvat tekstien lisäksi videoista, joita olemme pyrkineet lisäämään mahdollisimman paljon. Päivitämme ohjeita jatkuvasti, joten käyhän ohjeet tarvittaessa vielä uudestaan läpi myöhemmin erityisesti uusien ominaisuuksien julkaisujen yhteydessä.

- Käyttöohjeet palveluun - Ohjeet kädestä pitäen palvelun käyttöä varten
- Kirjanpito 101 - Opi tekemään kirjanpitosi itse sekä ymmärrä miten yritykselläsi menee
- Mallitapahtumat - Esimerkkejä omien tapahtumien kirjaamisen tueksi
- Lisätietoja - Kirjanpitonälkäisille lisäinformaatiota ulkopuolisten tuottamien ohjeiden muodossa
